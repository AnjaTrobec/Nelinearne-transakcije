# Nelinearne-transakcije

Na trgu z električno energijo se poleg standardnih poslov trguje tudi z različnimi tipi nelinearnih transakcij, od
standardnih ("vanila") opcij pa vse do fleksibilnih transakcij, kjer ima en od partnerjev določeno opcijskost.
Opcijskost pomeni, da se lahko lastnik opcijskosti v vnaprej določenem času pred dobavo odloči, koliko električne
energije bo prevzel (ali pa dobavil) vsako posamezno npr. uro v dogovorjenem obdobju. Pogodbe z opcijskostjo
imajo običajno še določene omejitve, kot so minimalna ali maksimalna prevzeta energija, itd. Poleg tega imajo
lahko tudi premijo, ali pa je slednja upoštevana pri omejitvah in v ceni.
Ker so standardne opcije na področju trgovanja dobro razumljen tip transakcije, si upravljanje nelinearnih
transakcij olajšamo, če poiščemo njen ekvivalent standardne opcije.

NALOGA:
Imamo mesečno nelinearno transakcijo za električno energijo, kjer se lahko znotraj določenih omejitev za vsako
uro znotraj meseca dobave lastnik opcijskosti odloči, koliko el. energije bo prevzeli/dobavil. Ovrednotimo jo
napram množici cenovnih scenarijev, tako da za vsak cenovni scenarij dobimo njen profit. Cenovni scenariji so
možne prihodnje cene dobave, oblikovani tako, da ustrezno popišejo verjetnostno porazdelitev prihodnje cene
v smislu njene srednje vrednosti in standardne deviacije (volatilnosit).
Za to transakcijo želimo poiskati njen ekvivalent standardne Evropske opcije. Kakšni so parametri ekvivalenta te
opcije, kot količina, cena (strike), stran (nakup/prodaja) in tip (call/put) opcije?

